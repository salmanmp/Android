نامه 012-به معقل بن قیس الریاحی 
احتیاطهای نظامی نسبت به سربازان پیشتاز 
از خدایی بترس كه ناچار او را ملاقات خواهی كرد، و سرانجامی جز حاضر شدن در پیشگاه او را نداری، جز با كسی كه با تو پیكار كند، پیكار نكن، در خنكی صبح و عصر سپاه را حركت ده، در هوای گرم لشكر را استراحت ده، و در پیمودن راه شتاب مكن، در آغاز شب حركت نكن زیرا خداوند شب را وسیله آرامش قرار داده، و آن را برای اقامت كردن، نه كوچ نمودن، تعیین فرموده است پس آسوده باش، و مركبها را آسوده بگذار، آنگاه كه سحر آمد و سپیده صبحگاهان آشكار شد، در پناه بركت پروردگار حركت كن. پس هر جا دشمن را مشاهده كردی در میان لشكرت بایست، نه چنان به دشمن نزدیك شو كه چونان جنگ افروزان باشی، و نه آنقدر دور باش كه پندارند از نبرد می هراسی، تا فرمان من به تو رسد، مبادا كینه آنان شما را به جنگ وادارد، پیش از آنكه آنان را به راه هدایت فراخوانید، و درهای عذر را بر آنان ببندید.