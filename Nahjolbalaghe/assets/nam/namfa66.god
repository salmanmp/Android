نامه 066-به عبدالله بن عباس 
ضرورت واقع بینی 
پس از یاد خدا و درود! 
همانا انسان از به دست آوردن چیزی خشنود می شود كه هرگز آن را از دست نخواهد داد، و برای چیزی اندوهناك است كه هرگز به دست نخواهد آورد، پس بهترین چیز در نزد تو در دنیا، رسیدن به لذتها، یا انتقام گرفتن نباشد، بلكه باید خاموش كردن باطل، یا زنده كردن حق باشد، تنها به توشه ای كه از پیش فرستادی خشنود باش، و بر آنچه بیهوده می گذاری حسرت خور، و همت و تلاش خود را برای پس از مرگ قرار ده.