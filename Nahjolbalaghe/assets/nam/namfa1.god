نامه 001- به مردم كوفه 
افشای سران ناكثین 
از بنده خدا، علی امیر مومنان، به مردم كوفه، كه در میان انصار پایه ای ارزشمند، و در عرب مقامی والا دارند. پس از ستایش پروردگار! همانا شما را از كار عثمان چنان آگاهی دهم كه شنیدن آن چونان دیدن باشد، مردم برعثمان عیب گرفتند، و من تنها كسی از مهاجران بودم كه او را برای جلب رضایت مردم واداشته، و كمتر به سرزنش او زبان گشودم، اما طلحه و زبیر، آسان ترین كارشان آن بود كه بر او بتازند، و او را برنجانند، و ناتوانش سازند، عایشه نیز ناگهان بر او خشم گرفت، عده ای به تنگ آمده او را كشتند، آنگاه مردم بدون اكراه و اجبار، بلكه به اطاعت و اختیار، با من بیعت كردند. آگاه باشید! مدینه مردم را یكپارچه بیرون رانده، و مردم نیز او را برای سركوبی آشوب فاصله گرفتند، دیگ آشوب به جوش آمده، و فتنه ها بر پایه های خود ایستاد، پس به سوی فرمانده خود بشتابید، و در جهاد با دشمن بر یكدیگر پیشی گیرید، به خواست خدای عزیز و بزرگ