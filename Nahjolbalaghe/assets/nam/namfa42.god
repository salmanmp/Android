نامه 042-به عمر بن ابی سلمه 
روش دلجویی در عزل و نصبها 
پس از یاد خدا و درود! 
همانا من نعمان ابن عجلان زرقی، را به فرمانداری بحرین نصب كردم، و بی آنكه سرزنشی و نكوهشی برای تو وجود داشته باشد تو را از فرمانداری آن سامان گرفتم، كه تاكنون زمامداری را به نیكی انجام دادی، و امانت را پرداختی، پس به سوی ما حركت كن، كه تصمیم دارم به سوی ستمگران شام حركت كنم، دوست دارم در این جنگ با من باشی، زیرا تو از دلاورانی هستی كه در جنگ با دشمن، و برپا داشتن ستون دین از آنان یاری می طلبم. ان شاء الله