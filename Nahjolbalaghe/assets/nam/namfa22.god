نامه 022-به ابن عباس 
سفارش به آخرت گرایی 
پس از یاد خدا و درود! 
همانا انسان گاهی خشنود می شود به چیزی كه هرگز از دستش نمی رفت، و ناراحت می شود برای از دست دادن چیزی كه هرگز به آن نمی رسید. ابن عباس! خوشحالی تو از چیزی باشد كه در آخرت برای تو مفید است، و اندوه تو برای از دست دادن چیزی از آخرت باشد، آنچه از دنیا به دست می آوری تو را خوشنود نسازد، و آنچه در دنیا از دست می دهی زاری كنان تاسف مخور، همت خویش را به دنیای پس از مرگ واگذار.