نامه 029-به مردم بصره 
هشدار به مردم بصره 
شما از پیمان شكستن، و دشمنی آشكارا با من آگاهید، با این همه جرم شما را عفو كردم، و شمشیر از فراریان برداشتم ، و استقبال كنندگان را پذیرفتم، و از گناه شما چشم پوشیدم، اگر هم اكنون كارهای ناروا، و اندیشه های نابخردانه، شما را به مخالفت و دشمنی با من بكشاند، سپاه من آماده، و پا در ركابند. و اگر مرا به حركت دوباره مجبور كنید، حمله ای بر شما روا دارم كه جنگ جمل در برابر آن بسیار كوچك باشد، با اینكه به ارزشهای فرمانبردارانتان آگاهم، و حق نصیحت كنندگان شما را می شناسم، و هرگز برای شخص متهمی، به انسان نیكوكاری تجاوز روا نمی دارم، و هرگز پیمان وفاداران را نخواهم شكست.