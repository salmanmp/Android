نامه 039-به عمروعاص 
افشای بردگی عمروعاص 
تو دین خود را پیرو كسی قرار دادی كه گمراهیش آشكار است، پرده اش دریده، و افراد بزرگوار در همنشینی با او لكه دار، و در معاشرت با او به سبك مغزی متهم می گردند، تو در پی او می روی، و چونان سگی گرسنه بدنبال پس مانده شكار شیر هستی، به بخشش او نظر دوختی كه قسمتهای اضافی شكارش را به سوی تو افكند، پس دنیا و آخرت خود را تباه كردی، در حالی كه اگر به حق می پیوستی به خواسته های خود می رسیدی. اگر خدا مرا بر تو و پسر ابوسفیان مسلط گرداند، سزای زشتیهای شما را خواهم داد، اما اگر قدرت آن را نیافتم و باقی ماندید آنچه در پیش روی دارید برای شما بدتر است. با درود.