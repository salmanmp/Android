نامه 016-به یارانش وقت جنگ 
آموزش تاكتیكهای نظامی 
از عقب نشینی هایی كه مقدمه هجوم دیگر است، و از ایستادنی كه حمله در پی دارد نگرانتان نسازد، حق شمشیرها را اداء كنید، و پشت دشمن را به خاك بمالید، و برای فرو كردن نیزه ها، و محكم ترین ضربه های شمشیر، خود را آماده كنید، صدای خود را در سینه ها نگهدارید. كه در زدودن سستی نقش بسزایی دارد. به خدایی كه دانه را شكافت، و پدیده ها را آفرید، آنها اسلام را نپذیرفتند، بلكه به ظاهر تسلیم شدند، و كفر خود را پنهان داشتند، آنگاه كه یاورانی یافتند آن را آشكار ساختند.