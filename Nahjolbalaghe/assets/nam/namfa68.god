نامه 068-به سلمان فارسی 
روش برخورد با دنیا 
پس از یاد خدا و درود! 
دنیای حرام چونان مار است، كه پوستی نرم، و زهری كشنده دارد، پس از جاذبه های فریبنده آن روی گردان، زیرا زمان كوتاهی در آن خواهی ماند، و اندوه آن را از سر بیرون كن، زیرا كه یقین به جدایی آن، و دگرگونی حالات آن داری، و آنگاه كه به دنیا خو گرفته ای بیشتر بترس، زیرا كه دنیاپرست تا به خوشگذرانی در دنیا اطمینان كرد او را به تلخ كامی كشاند، و هرگاه كه به دنیا انس گرفت و آسوده شد، ناگاه به وحشت دچار می گردد.