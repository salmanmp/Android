نامه 011-به گروهی از سپاهیان 
آموزش نظامی به لشكریان 
هرگاه به دشمن رسیدید، یا او به شما رسید، لشكرگاه خویش را بر فراز بلندیها، یا دامنه كوهها، یا بین رودخانه ها قرار دهید، تا پناهگاه شما، و مانع هجوم دشمن باشد، جنگ را از یك سو یا دو سو آغاز كنید، و در بالای قله ها، و فراز تپه ها، دیده بانهایی بگمارید، مبادا دشمن از جایی كه می ترسید یا از سویی كه بیم ندارید، ناگهان بر شما یورش آورد، و بدانید كه پیشاهنگان سپاه دیدبان لشگریانند، و دیدبانان طلایه داران سپاهند، از پراكندگی بپرهیزید، هر جا فرود می آیید، با هم فرود بیایید، و هرگاه كوچ می كنید همه با هم كوچ كنید، و چون تاریك شب شما را پوشاند، نیزه داران را پیرامون لشكر بگمارید، و نخوابید مگر اندك، چونان آب در دهان چرخاندن و بیرون ریختن.