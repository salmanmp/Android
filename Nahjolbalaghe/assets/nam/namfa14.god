نامه 014-به سپاهیانش 
رعایت اصول انسانی در جنگ با دشمن 
جنگ را آغاز نكنید تا آنها شروع كنند، زیرا سپاس خداوندی را كه حجت با شماست، و آغازگر جنگ نبودن، تا آنكه دشمن بجنگ روی آورد، حجت دیگر بر حقانیت شما خواهد بود، اگر به اذن خدا شكست خوردند و گریختند، آن كس را كه پشت كرده مكشید، و آن را كه دفاع نمی تواند آسیب نرسانید، و مجروحان را نكشید، زنان را با آزار دادن تحریك نكنید هرچند آبروی شما را بریزند، یا امیران شما را دشنام دهند، كه آنان در نیروی بدنی و روانی و اندیشه كم توانند، در روزگاری كه زنان مشرك بودند مامور بودیم دست از آزارشان برداریم، و در جاهلیت اگر مردی با سنگ یا چوب دستی به زنی حمله می كرد، او و فرزندانش را سرزنش می كردند.